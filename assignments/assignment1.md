# Prehľadový článok o využití umelej inteligencie

Cieľom prvého zadania je napísať prehľadový článok o možnostiach využitia umelej inteligencie v rôznych oblastiach. Články sa píšu v skupinách 2 alebo 3 študentov. Zadania sú zverejnené a pridelené v druhom týždni semestra, študentom je pridelená jedna z tém uvedených nižšie, alebo môžu si sami navrhnúť tému, ktorá ale musí byť schválená cvičiacím (do konca druhého týždňa).

Vypracovanie prehľadového článku v sebe zahŕňa rešerš vedeckých článkov, počas vypracovania zadania by ste sa mali naučiť pracovať s databázami vedeckých článkov. Práve preto pri hodnotení sa berie do úvahy kvalita použitých zdrojov, pričom prioritne by ste mali pracovať s vedeckými článkami alebo knihami. Vedecké publikácie nájdete napr. na [Google Scholar](https://scholar.google.com), [Science Direct](https://www.sciencedirect.com), [Web of Science](https://webofknowledge.com), [IEEE Xplore](https://ieeexplore.ieee.org/Xplore/home.jsp).

Pri písaní článku použite [IEEE šablónu pre vedecké práce v Computer Society Journals](https://journals.ieeeauthorcenter.ieee.org/create-your-ieee-journal-article/authoring-tools-and-templates/ieee-article-templates/templates-for-computer-society-publications/). Rozsah článku je medzi 4 a 6 v IEEE šablóne - 2 strany na jedného študenta. Články odporúčame písať v LaTeXu, ktorá je technológia pre písanie vedeckých článkov. Písať môžete v slovenčine, za použitie anglického jazyka ale môžete získať bonusové body (max. 5 bodov).

Odporúčaná štruktúra článku:

1. Úvod – úvod a popis štruktúry článku
2. Špecifikácia oblasti aplikácie a popis problému – aký problém popisujete, ako môže pri riešení pomôcť umelá inteligencia?
3. Prehľad aplikácií – popis niekoľkých prípadov použitia umelej inteligencie pri riešení problému (literárny prehľad)
4. Diskusia – váš názor na stav aplikácie umelej inteligencie v doméne, etické a legálne otázky, ďalšie možnosti využitia UI
5. Zhodnotenie a záver – popis súčasného stavu využitia umelej inteligencie v doméne, možný výskum v budúcnosti
6. Použitá literatúra

## Témy

1. **Využitie umelej inteligencie v riadení autonómnych vozidiel – Konevych, Medvedz**
2. Využitie umelej inteligencie v automobiloch (súčasné - neautonómne - autá)
3. **Využitie umelej inteligencie v ekonomike – Kovalenko, Neimet**
4. Využitie umelej inteligencie v priemysle
5. Využitie umelej inteligencie v kyberbezpečnosti
6. Využitie umelej inteligencie v marketingu
7. **Využitie umelej inteligencie v medicíne – Laincz, Pástor, Pazdič**
8. Využitie umelej inteligencie v meteorológii
9. Využitie umelej inteligencie vo vývoji počítačových hier
10. **Využitie umelej inteligencie v riadení dopravy – Arepiev, Horbunov, Ivanchyk**
11. **Využitie umelej inteligencie v plánovaní (scheduling) – Beca, Dlugolinský**
12. Využitie umelej inteligencie v spracovaní textu
13. **Využitie umelej inteligencie v spracovaní obrazu – Dimunová, Ferenčík, Hovančíková**
14. **Využitie umelej inteligencie v spracovaní zvuku – Líšková, Molnár**
15. **Využitie umelej inteligencie na sociálnych sieťach – Kaľata, Mačinga**
16. **Využitie umelej inteligencie v médiach – Kuts, Molyboha, Napolskyi**
17. Využitie umelej inteligencie v personalizácii obsahu streamovacích služieb
18. Využitie umelej inteligencie v podpore ľudí so zdravotným postihnutím
19. Využitie umelej inteligencie vo vzdelávaní
20. Využitie umelej inteligencie v robotike
21. **Využitie umelej inteligencie v odhalení porúch zariadení – Čvirková, Gamrát**
22. Využitie umelej inteligencie v inteligentných domoch
23. Využitie umelej inteligencie v inteligentných mestách
24. **Využitie umelej inteligencie v letectve – Krasnovská, Orlovský**
25. **Využitie umelej inteligencie vo vývoji personálnych asistentov – Aheiev, Banyk, Dombrovskiy**
26. Využitie umelej inteligencie pre zákaznícke linky a služby
27. Využitie umelej inteligencie v navigácii
28. **Využitie umelej inteligencie v poľnohospodárstve – Dudiak, Halás, Hanušovský**
29. **Využitie umelej inteligencie v armáde – Feješ, Jurč**
30. **Využitie umelej inteligencie v športovej analýze – Ontko, Ontko**

## Deadline a odovzdávka
Deadline odovzdania je 27. 3. 2020. Súčasťou odovzdávky je aj prezentácia, ktorú odprezentujete na cvičeniach v 7. týždni. Zadania odovzdáte mailom na jan.magyar@tuke.sk (pošlite PDF súbor).

## Hodnotenie
Za článok môžete získať maximálne 10 bodov, ktoré sa udeľujú nasledovne:

* prehľad výskumu v doméne – 3 body
* úroveň použitého odborného štýlu – 2 body
* kvalita použitých zdrojov – 2 body
* práca so šablónou – 1 bod
* prezentácia a obhajoba – 2 body
